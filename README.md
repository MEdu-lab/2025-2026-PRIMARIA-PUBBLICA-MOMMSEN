---
author: ' '
documentclass: article
header-includes:
- \usepackage{styles/mystyle}
- \newcommand{\gruppo}{MEduLab}
- "\\newcommand{\\authorlist}{\\begin{minipage}{0.3\\textwidth}\n        \\centering\n\
  \        \\textbf{Pietro Barale}\\\\\\textit{operatore}\\\\\\textit{diplomato in\
  \ Musica Applicata alle immagini, Conservatorio di Santa Cecilia, Roma}\n      \\\
  end{minipage}\\hfill\\begin{minipage}{0.3\\textwidth}\n        \\centering\n   \
  \     \\textbf{Giulio Romano De Mattia}\\\\\\textit{operatore}\\\\\\textit{ diplomato\
  \ in Musica Elettronica, Conservatorio di Santa Cecilia, Roma}\n      \\end{minipage}\\\
  hfill\\begin{minipage}{0.3\\textwidth}\n        \\centering\n        \\textbf{Marco\
  \ Di Gasbarro}\\\\\\textit{coordinatore}\\\\\\textit{dottorando in Composizione\
  \ e Performance Musicale, Conservatorio di Ferrara}\n      \\end{minipage}}"
subtitle: Scuola Primaria *G. Verdi* - 2025/2026
title: Titolo del progetto
---

Nella società odierna la dimensione collettiva sta visibilmente perdendo importanza a favore della solitudine tecnologica.
Il nostro progetto si pone in rotta di collisione contro l'individualismo crescente utilizzando la musica come vettore sociale per agevolare esperienze di condivisione tra i bambini. Attingendo al ricco patrimonio musicale folclorico, guideremo i bambini attraverso storie, paesaggi e realtà che hanno avuto larga fortuna nelle generazioni precedenti.
Questa materia così viva nasconde sfide che si traducono nel bambino in competenze trasversali da acquisire lungo il corso. 
Nella progettazione di esperienze di apprendimento significative cerchiamo di trasmettere un'esigenza di "essere con" l'altro e abitare insieme una realtà sociale che è quella della musica d'insieme.

\vspace{.7cm}

>*il ritmo si può solo liberare, sprigionare. Ritmo non è un'entità astratta, ritmo è la vita stessa. Ritmo agisce e provoca, è la forza che unisce linguaggio, musica e movimento.* (Carl Orff)

oppure

>*Music enhances the education of our children by helping them to make connections and broadening the depth with which they think and feel. If we are to hope for a society of culturally literate people, music must be a vital part of our children’s education.* (Yo-Yo Ma)

oppure

>*Teaching music to children is the most important thing in life, next to parenting, that a person can do.* (Jean Ashworth Bartle)

<!-- **Maestri:** 

- **Pietro Barale** - diplomato in Musica Applicata alle immagini, Conservatorio di Santa Cecilia, Roma

- **Giulio Romano De Mattia** -  diplomato in Musica Elettronica, Conservatorio di Santa Cecilia, Roma

- **Marco Di Gasbarro** - dottorando in Composizione e Performance Musicale, Conservatorio di Ferrara


-->


## RISULTATI, FINALITÀ E OBIETTIVI

Il progetto si fonda sul principio che l'esperienza musicale nei bambini dell'infanzia e della scuola primaria non produce necessariamente un risultato tangibile nel "saggio di fine anno", ma manifesta il suo valore nel **processo educativo** vissuto, che si concretizza nelle possibilità di ognuno di **inventare e ri-costruire mondi sonori** attraverso il gioco e la relazione con i maestri e i compagni.
In questo contesto, la finalità del corso è usare la musica come strumento per accompagnare i bambini in un’esperienza di scoperta e crescita, dove ognuno può esprimere se stesso e sentirsi parte di un gruppo. L’obiettivo non è solo imparare a suonare, ma vivere la musica come un mezzo per migliorare la relazione con gli altri, scoprire nuove emozioni e sviluppare una maggiore consapevolezza di sé.

**Obiettivi specifici:**
  - Promuovere la capacità di ascolto attivo e di concentrazione
  - Migliorare la coordinazione motoria e la consapevolezza corporea
  - Stimolare l'esplorazione tattile ed uditiva attraverso diversi materiali  
  - Favorire la socializzazione e la condivisione di spazi e tempi in comune  
  - Incoraggiare la creatività nella creazione di strumenti musicali
  - Sviluppare la comuncazione non verbale e l'intelligenza emotiva 


## METODO: RISORSE E MATERIALI

La **dimensione del gioco** costituisce il canale privilegiato per entrare in contatto con i bambini. Il nostro approccio si basa sull'**osservazione delle reazioni** e sul **feedback continuo** che ci permette di adattare ogni lezione alle risposte del gruppo.

Attingendo al pensiero montessoriano, le attività vengono progettate attorno ai *lavori* sonori individuali. In questo stadio, il nostro ruolo consiste nel costruire gli oggetti ed osservarne l’utilizzo.
Parallelamente progettiamo le pratiche collettive tenendo conto delle esigenze emerse.

**Materiali forniti durante il corso:**  
- Strumenti musicali e oggetti comuni per l'esplorazione sonora  
- Fogli e matite colorate  

**Richieste alle famiglie:**  
- Calzini antiscivolo  
- Una merenda semplice e pratica (con una bustina richiudibile)  
- Una piccola borraccia o una bottliglietta o un bicchiere per l'acqua  

La filosofia del progetto prevede l'utilizzo creativo di materiali semplici e accessibili, trasformando l'ambiente e gli oggetti in opportunità di scoperta musicale. Non sono previsti supporti tecnologici o allestimenti per la diffusione di musica preregistrata, privilegiando le dimensioni educative della manualità e della partecipazione.





## ASPETTI ORGANIZZATIVI

Il laboratorio si svolge ogni mercoledì dal 01/10/2025 al 27/05/2026, per un totale di **33 incontri** (media di 4.1 incontri al mese).
Ogni incontro dura circa un'ora e mezza: i bambini ci vengono affidati direttamente dalle educatrici entro le 16:30 e vengono riconsegnati alle famiglie tra le 17:45 e le 17:55. Gli ultimi minuti fino alle 18 servono agli organizzatori per lasciare ambienti puliti e adatti all'attività scolastica del giorno successivo, quindi si raccomanda puntualità per il ritiro dei bambini.

Ogni incontro si articola nel modo seguente:  
- 16:30 inizio attività musicale   
- 17:15 merenda e svago   
- 17:40 preparazione per l'uscita   

**Incontri mensili:**

| Ottobre | Novembre | Dicembre | Gennaio | Febbraio | Marzo | Aprile | Maggio |
| :---: | :---: | :---: | :---: | :---: | :---: | :---: | :---: |
| **5** | **4** | **3** | **4** | **4** | **4** | **5** | **4** |

La programmazione tiene conto delle pause per le vacanze di Natale.

**Costi:**

- Quota bimestrale: 120€ per bambino    
<!-- - Pagamento: all'inizio di ogni bimestre   -->
- **Costo totale del corso: 480€** (4 bimestri)    

<!---
**Calendario pagamenti:**
| Periodo | Importo | Scadenza |
| :--- | ---: | :---: |
| Ottobre-novembre | 120€ | inizio ottobre |
| Dicembre-gennaio | 120€ | inizio dicembre |
| Febbraio-marzo | 120€ | inizio febbraio |
| Aprile-maggio | 120€ | inizio aprile |

-->
*Il mese di giugno si decide per tempo in base alle richieste di partecipazione*




