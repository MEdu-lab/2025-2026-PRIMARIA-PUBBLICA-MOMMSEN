---
author: ' '
documentclass: article
header-includes:
- \usepackage{styles/mystyle}
- \newcommand{\gruppo}{MEduLab}
- "\\newcommand{\\authorlist}{\\begin{minipage}{0.3\\textwidth}\n        \\centering\n\
  \        \\textbf{Pietro Barale}\\\\\\textit{operatore}\\\\\\textit{diplomato in\
  \ Musica Applicata alle immagini, Conservatorio di Santa Cecilia, Roma}\n      \\\
  end{minipage}\\hfill\\begin{minipage}{0.3\\textwidth}\n        \\centering\n   \
  \     \\textbf{Giulio Romano De Mattia}\\\\\\textit{operatore}\\\\\\textit{ diplomato\
  \ in Musica Elettronica, Conservatorio di Santa Cecilia, Roma}\n      \\end{minipage}\\\
  hfill\\begin{minipage}{0.3\\textwidth}\n        \\centering\n        \\textbf{Marco\
  \ Di Gasbarro}\\\\\\textit{coordinatore}\\\\\\textit{dottorando in Composizione\
  \ e Performance Musicale, Conservatorio di Ferrara}\n      \\end{minipage}}"
subtitle: Scuola Primaria *G. Verdi* - 2025/2026
title: Canti del Mondo
---

Nella società contemporanea la dimensione collettiva tende a cedere spazio all’isolamento e all’uso individuale delle tecnologie. Il nostro progetto intende contrastare questa tendenza valorizzando la musica come vettore sociale e inclusivo, capace di favorire esperienze autentiche di condivisione e collaborazione tra i bambini della scuola primaria.
Attingendo al ricco patrimonio musicale folclorico, guideremo i bambini attraverso storie, paesaggi e realtà che hanno avuto larga fortuna nelle generazioni passate nutrandone l'immaginario.    
Questa materia così viva nasconde sfide che si traducono nel bambino in **competenze trasversali** — dalla creatività al pensiero critico, dalla comunicazione alla cittadinanza attiva — che accompagneranno i bambini nel loro percorso formativo.
Il progetto si fonda sulla progettazione di **esperienze di apprendimento significative**, in cui la musica d’insieme diventa spazio privilegiato per coltivare l’*essere con gli altri*: un invito ad abitare insieme le interazioni sociali, educative ed emotive che la musica sollecita naturalmente.

\vspace{.7cm}

>*Social learning capability is key to the complex challenges of our time.* (Etienne Wenger)

>*Teaching music to children is the most important thing in life, next to parenting, that a person can do.* (Jean Ashworth Bartle)

<!-- **Maestri:** 

- **Pietro Barale** - diplomato in Musica Applicata alle immagini, Conservatorio di Santa Cecilia, Roma

- **Giulio Romano De Mattia** -  diplomato in Musica Elettronica, Conservatorio di Santa Cecilia, Roma

- **Marco Di Gasbarro** - dottorando in Composizione e Performance Musicale, Conservatorio di Ferrara


-->


## RISULTATI, FINALITÀ E OBIETTIVI

Il progetto si fonda sul principio che l'esperienza musicale nei bambini dell'infanzia e della scuola primaria non produce necessariamente un risultato tangibile nel "saggio di fine anno", ma manifesta il suo valore nel **processo educativo** vissuto, che si concretizza nelle possibilità di ognuno di **inventare e ri-costruire mondi sonori** attraverso il gioco e la relazione con i maestri e i compagni.
In questo contesto, la finalità del corso è utilizzare la musica come strumento per accompagnare i bambini in un’esperienza di scoperta e crescita, dove ognuno può esprimere se stesso e sentirsi parte di un gruppo. L’obiettivo non è solo imparare a suonare, ma vivere la musica come un mezzo per migliorare la relazione con gli altri, riconoscere le proprie emozioni e sviluppare una maggiore consapevolezza di sé.

**Obiettivi specifici:**
  - Promuovere la capacità di ascolto attivo e di concentrazione
  - Migliorare la coordinazione motoria e la consapevolezza corporea
  - Stimolare l'esplorazione tattile ed uditiva attraverso diversi materiali  
  - Favorire la socializzazione e la condivisione di spazi e tempi in comune  
  - Incoraggiare la creatività nella costruzione di strumenti musicali
  - Incoraggiare la comuncazione non verbale e l'intelligenza emotiva 


## METODO: RISORSE E MATERIALI

La **dimensione del gioco** costituisce il canale privilegiato per entrare in contatto con i bambini. Il nostro approccio si basa sull'**osservazione delle reazioni** e sul **feedback continuo** che ci permette di adattare ogni lezione alle risposte del gruppo.

Il tema del corso è la valorizzazione del tessuto sociale collettivo e delle specificità di ogni bambino attraverso la sperimentazione della molteplicità dei ruoli che la musica d’insieme permette. La tradizone musicale popolare e folclorica di diverse culture rappresenta un punto di partenza ideale per questo percorso: si tratta di linguaggi musicali che spesso sono già presenti nell'esperienza familiare dei bambini, sia attraverso i canti popolari italiani che attraverso i patrimoni culturali delle famiglie di origine straniera. Questo approccio ci permette di creare un dialogo musicale in cui ogni bambino può riconoscere e condividere le proprie radici culturali, scoprendo al contempo la ricchezza delle tradizioni degli altri compagni.

Le attività si articolano su diverse dimensioni: 
- la dimensione corporea: il corpo è il primo strumento musicale. Attraverso l'approccio Orff-Schulwerk, i bambini imparano semplici ritmi battendo le mani, i piedi, producendo suoni con la bocca e imitando suoni che già conoscono. Successivamente, questa esperienza si arricchisce con l'uso di strumenti a percussione semplici e sicuri (maracas, tamburelli, legnetti, campanelle).
- La dimensione vocale: le musiche popolari diventano veicoli per esplorare la coordinazione tra gesto e suono: i bambini imparano a sentire il ritmo articolando semplici sillabe e sperimentano semplici canti attraverso giochi musicali attivi.
- La dimensione dell'ascolto e della musica d'insieme: i bambini sperimentano l'ascolto attivo attraverso il riconoscimento di strumenti tradizionali provenienti dalle diverse culture rappresentate in classe (tamburello, castagnette, flauto di canna, tabla, djembe, etc.). Attraverso giochi sonori, imparano a distinguere i timbri caratteristici e costruiscono piccoli gruppi di improvvisazione musicale in cui condividere insieme un ascolto collettivo.

Ogni esemplare di musica popolare preso in esame è inquadrato in un mini-progetto, da sviluppare in tre fasi:
- quella di approccio alla melodia, mediante il canto, supportato da uno strato ritmico-timbrico coerente con la provenienza culturale (*clapping*, *stomping*...)
- la fase di discriminazione ritmica, mediante il movimento a tempo e la *body percussion*
- la fase di orchestrazione sugli strumenti musicali, grazie ai quali realizzare una piccola performance completa delle dimensioni ritmico-timbrico-melodiche, con le inevitabili implicazioni timbro-armoniche.
Ogni istanza di performance va a costruire un repertorio di brani e di versioni di brani che costituiscono la base per la costruzione della una comunità di pratica (vedi E. Wenger).

**Materiali forniti durante il corso:**  
- Strumenti musicali e oggetti comuni per l'esplorazione sonora  
- Fogli e matite colorate  

**Richieste alle famiglie:**  
- Calzini antiscivolo  
- Una piccola borraccia o una bottliglietta o un bicchiere per l'acqua  





---

La programmazione dettagliata, i costi e le modalità organizzative verranno concordati direttamente con la scuola in base alle vostre specifiche esigenze e disponibilità.



